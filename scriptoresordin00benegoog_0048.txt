- XXXV —

zachari& abbas munere se abdicaret. Verum de hoc numero excipi possunt ad
S· Lambertum, Goessense, Nonnbergense, s, Georgii ad Langsee, ad s. Petrum Salis-
busgi, quamquam hic Ioannes de Staupitz, fautor et amicus Lutheri, (152 1-1522) digni-
tatem abbatialem obtinuerat ¹), Arnoldsteinense, ubi rustici evangelici abbatem et
monachos studio religionis catholicae incensos vehementer vexabant. Scoti quoque
vindobonenses fidei verae paucis exceptis adhaerebant. Cremifanenses, quibus sub
llarco Weinero abbate religio nova probata erat, mox ad veram fidem reverterunt ²).
Tamen providentia divina cautum erat, ne arbor quondam fructuosa tot ramis
privaretur. Atque eam ad novos fructus et ecclesiastici et civiles principes excitarunt,
inprimis episcopi Urbanus Pataviensis et Martinus Seccoviensis et Rudolphus II.
Romanorum imperator atque Ferdinandus archidux Austriae, qui postea Romanorum
imperator creatus est. Optime vero Melchior Khlesl cardinalis et episcopus Wiener-
neustadtensis postea Vindobonensis de ordine meruit ³).
Is enim adiutus potestate civili religionem catholicam reducere conatus per
abbates studio fidei insignes nervos ordini addidit. Neque minus sedes apostolica Ἴ
ordini restituendo operam dedit. Carolus Camila, nuntius Vindobonensis, Caspasum,
abbatem Mellicensem, eo adduxit, ut abbates archiducatus Austriaci 1618 in consilium
convocaret, in quo „constitutiones Austriacae“ ab Achazio, priore Garstensi, adum-
bratae in consultationem veniebant. Hae vero constitutiones reiectae sunt, cum abbates
Augustinus Pittrichius Scotensis et Casparus Plautzius SeitenstettensiS, eximius s.
regulae interpres, iis refragarentur. Tamen Caraffa nuntius incepto non destitit,
eiusque opera 1624 secunda congregatio Mellicensis convenit, quae plerumque con-
gregario Austriaca nominatur, in qua partem habebant Mellicium, Gottwigium, Sco-

tOrum Vindobonensium monasterium, Cellae Marianae, Altenburgum, Seitenstadium,

Garstenium, Gluniacum, Cremifanum, Lambachium, lunaelacus Sed haec congre-

gatio quamvis eam Urbanus VIII. S. P. 1625 ratam faceret, tamen non tantum

auctoritate profecit, quantum prima Mellicensis, neque magna fuit eius diuturnitas ⁴).

,χ-

¹) Series abbatum monast. s. Petri Salisburgi. Quam tenaces hi monachi disciplinae fuerint,
adparet ex ec, quod Martinus abbas mandato Dietrichii Wolfii, qui 1593 praescripserat „salutis
¹1¹0nachorum causa trina vice per hebdomadam esum carnalium et deambulationem nonnisi minis
territus ac flentibus oculis acquievit, huncque in finem novum refectorium aedificavit, ne esu car·
nalium vetus contaminaretur“.

²) Hauswirt I. c.; Pachmayr Ι. c. ι

³) Hammer·PurgstalI‚ Das Lebeu des Cardinals Khlesl‚ I.

⁴) Keiblinger, Melk, Ι.

 

