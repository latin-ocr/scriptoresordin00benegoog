— XXXIII —

Maximam autem vim habuit bulla, quam supra commemoravimus, Benedicti XII,
qui in Bohemiam duos priores ablegavit, ut cum abbate Btevnoviensi et Trebicensi
hanc bullam persequerentur. Iam 1337 capitulum huius provinciae habitum est1).
Hac igitur cura summorum pontificum, quae a Carolo IV. , cuius memoria adhuc
in animis Bohemorum viget, adiuvabatur, vires ordinis revocatae sunt. Ita Ca·
roli 1v. opera monasterium Emautinum conditum est, s. Hieronymo dedicatum,
in quod liturgia Slavica, quae in Slavis australibus remanserat, auctoritate apostolica
inducta est. 1357 Benedictinis Lombardicis novum monasterium ad s, Ambrosium
Pragae aedificatum est, in quo cultus divinus ritu Mediolanensi celebrabatur ²). Mo·
nialium quoque numerus auctus est. His enim Pustumerii prope Vischaviam in Mo·
ravias) et Pragae ad dei misericordiam, quod vulgo monasterium s. Spiritus adpel-
latur, coenobia parata sunt ⁴). Utrumque incolas ab antiquo monialium monasterio
s. Georgii acceperat.
Sed ineunte saeculo quinto decimo haec temporum felicitas proeliis atrocibus,
quae haeresi magistri Ioannis Hussii eiusque assecularum conserebantur, conversa est.
Prima abbatia Bievnovium a Zizka de Trodnow, duce Hussitarum, 1420 ferro
lgnique deleta est. Multi monachi, qui domicilium defendere conabantur, gladio
occisi, alii capti et propter fidei constantiam igni cremati. Abbas cum compluribus
fratribus partim Raigradium partim Braunaviam effugerunt, quae tune sedes patris
abbatis facta est. Etiam Policium a Brevnovio‘conditum ab Hussitis obsessum est.
Cladrubia, quae Carolo regnante tanto opere floruerat, sub Wenzeslao vero rege
detrimenta ceperat, tunc expugnata et belli sedes delecta est. Peius coloniis eius
Tuschcaviae, Pfraumbergio, Presticio accidit, quae funditus eversa sunt. Porta Apo·
St010rum quoque, potens monasterium et praepositurae Weberschauvia et ad s. Ia-
cobum 14²0 eidem fortunae succubuerunt. Wilemovium, cuius abbas cum fratribus
Uhercicium, in praeposituram Moraviae, fugerant, Sazawa, Ostrovium, Schlanium,
Welitzium, Zatou eadem dura fortuna conflictata sunt. Etiam Podlaeitium eiusque
praepositurae Albipolis et Baczinium furori fanatico victimae ceciderunt. Pariter
Emautinum et ad s. Ambrosium et monialium coenobia s Georgii et s. Ioannis

Teplitzii atque monasterium s. Spiritus a fanaticis devastata sunt ⁵). Eandem vero

¹) Dudik l. c. 1.
²) Frind l. c. ΙΙ.
³) Dudik l. c. 1.
⁴) Frind l. c. ΙΙ.
⁵) Secundum Frind l. c. 11.

 

